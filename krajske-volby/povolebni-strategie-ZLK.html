---
layout: page

rbar: ""
---
<div class="row">
    <div class="medium-12 large-10 large-push-1 columns">
     <div style="text-align: center">
       <h1 itemprop="headline" class="c-BasicPage__title">POVOLEBNÍ STRATEGIE<br>PRO VOLBY DO ZASTUPITELSTVA ZLÍNSKÉHO KRAJE 2020</h1>
         <h2>Povolební strategie slouží jako závazek kandidátů vůči členům a voličům. Stanoví hranice výkonu jejich mandátu v krajském zastupitelstvu.  
     </h2>
     </div>


<p>&nbsp;</p>

<p>Pirátskou vizí je kraj nové generace, kde může každý člověk svůj život prožít svobodně a naplno. Klíčem k prosperitě naší společnosti je otevřenost,
    transparentnost, svoboda informací, kvalitní veřejné služby, použití nových technologií a zapojení občanů do rozhodování. 
    Piráti nabízí alternativu kraje bez korupce, nesmyslných dotací, politických trafik a klientelismu. Chceme, aby krajské úřady nebyly pro aktivní 
    občany byrokratickou překážkou, nýbrž příležitostí zapojit se do veřejného dění a rozvoje svého okolí. Budeme usilovat o dobře fungující a prosperující
    kraje, které svým obyvatelům poskytují kvalitní podmínky pro život a zároveň dbají o dlouhodobou udržitelnost a ohleduplnost k životnímu prostředí.
</p>
<p>Chceme, aby občané, kteří se rozhodnou podpořit svým hlasem Piráty, jasně věděli, jak budeme po volbách pracovat. Usilujeme o změnu politické kultury 
    ve Zlínském kraji i České republice a transparence u nás není jen na papíře. Proto předkládáme i v těchto volbách, jako jediná strana v kraji, 
    jasnou a závaznou strategii povolební činnosti. Povolební strategie slouží jako závazek kandidátů vůči členům a voličům. 
    Stanoví hranice výkonu jejich mandátu v krajském zastupitelstvu. </p>

<p>Na naší kandidátní listině kandidují členové a příznivci Pirátů Zlínského kraje, kteří prošli procesem otevřených primárních voleb a zavázali se jako 
    zastupitelé vytvořit jeden zastupitelský klub, plnit společný program pro Zlínský kraj a dodržovat kodex zastupitele. </p>

<p>Pokud dostaneme důvěru občanů, budeme se účastnit vyjednávání s cílem realizovat maximum našich programových priorit a převzít odpovědnost za 
    rozhodování v našem kraji. Ohniskem našeho zájmu je transparentní hospodaření a otevřené rozhodování se zapojením občanů. 
    Při účasti v radě máme dále přednostně zájem o tyto oblasti: digitalizace, školství, životní prostředí, zdravotnictví, sociální politika 
    a dopravní infrastruktura. </p>
        
 <p>Jsme připraveni i na roli kritické, ale konstruktivní opozice, pokud ve vedení kraje nebudeme mít příležitost dodržovat naše zásady a program.
     Uzavření koaliční smlouvy nebo jiné formy povolební spolupráce vyjednané vyjednávacím týmem, která mění nebo doplňuje volební program, podléhá 
     souhlasu krajského sdružení Pirátů. </p>       

<p>&nbsp;</p>
<p style="line-height: 30%; margin-bottom: 0.4em">&nbsp;</p>
<h1><b>1. Vyjednávací tým</b></h1>
  <p>A) V den uzavření volebních místností bude volební štáb sledovat zveřejňované výsledky voleb a informovat kandidáty, u kterých bude vysoká pravděpodobnost zvolení. </p>
  <p>B) Jakmile budou výsledky známy s dostatečnou jistotou, sejdou se zvolení kandidáti s krajským předsednictvem a zvolí tříčlenný vyjednávací tým (+dva náhradníky), ve kterém bude alespoň jeden člen mimo řady zvolených zastupitelů. </p>
  <p>C) Vyjednávací tým má výhradní pravomoc a odpovědnost za vedení jednání o koaliční spolupráci na krajské úrovni. Průběh jednání průběžně důvěrně konzultuje se zastupitelským klubem a o vývoji informuje krajské předsednictvo. </p>
  <p>D) Mluvčím vyjednávacího týmu bude lídr zvolené kandidátky, který bude oprávněn ke komunikaci s médii a veřejností. Ostatní členové vyjednávacího týmu, zastupitelé, kandidáti i členové strany se zdrží vyjádření pro média ohledně činnosti vyjednávacího týmu.</p>
  <p>E) Předsedou vyjednávacího týmu je lídr zvolené kandidátky, který je oprávněn k přípravným jednáním ohledně setkání vyjednávacího týmu se zástupci potenciálních koaličních partnerů.
</p>
  <p>F) Vyjednávací tým prodiskutuje aktuální strategii jednání. Vlastní jednání o koaliční spolupráci budou zahájena nejdříve den následující po druhém dni voleb. </p>
  <p>G) Návrh koaliční smlouvy, kterou vyjednávací tým vyjednal, předloží tým s podrobným zdůvodněním a včetně známých personálií krajskému fóru ke schválení v referendu. Volební tým je povinen v průběhu jednání upozornit ostatní strany jednání na skutečnost, že dohodnutá koaliční smlouva podléhá schválení KF a do té doby nemůže být závazná. </p>
  <p>H) Pokud je návrh koaliční smlouvy s koaličním programem schválen krajským fórem, má znění koaličního programu přednost před původním volebním programem, který však nepozbývá platnosti.
</p>  
    
<p style="line-height: 30%; margin-bottom: 0.4em">&nbsp;</p>
<h1><b>2. Podmínky pro účast v koalici</b></h1>
  <p>A) Odmítáme koalice s extremistickými stranami a lidmi s korupční minulostí, nebo s možnými střety zájmů. V koalici nebudeme se stranou či hnutím, které svými projevy popírají nebo ohrožují principy demokratického právního státu, Listinu základních práv a svobod, nesou historické dědictví likvidace demokracie v této zemi, šíří nesnášenlivost, odpor či diskriminaci vůči skupinám lidí - tj. zejména KSČM nebo SPD.
</p>
  <p>B) Ke koaliční spolupráci budeme přednostně hledat partnery, kteří ctí principy transparentnosti, participace občanů, potlačování klientelismu a předcházení konfliktu zájmů a také kde bude většinová shoda našich programových bodů. </p>
  <p>C) Členem rady nebude osoba odsouzená ze zločinu nebo z trestného činu spáchaného v souvislosti s výkonem veřejné funkce. </p>
  <p>D) Není přípustné, aby za Piráty nově zvolený uvolněný člen krajského zastupitelstva zastával další uvolněnou politickou funkci (viz kodex zastupitele) nebo více než jednu další neuvolněnou funkci. </p>
  <p>E) Nominanty Pirátů do výborů a komisí určí klub v dohodě s PKS a odborně příslušným krajským programovým týmem. </p>
  <p>F) Nominanti do dozorčích rad organizací s účastí kraje budou vybráni na základě výběrových řízení. </p>
  <p>G) Doporučíme, aby žádná z vládních stran neměla většinu v Radě kraje.</p>
          
<p style="line-height: 30%; margin-bottom: 0.4em">&nbsp;</p>
<h1><b>3. Podmínky konstrukční opoziční práce</b></h1>
  <p>A) Pokud nebudeme součástí koalice, chceme získat taková místa ve výborech a komisích, abychom měli přístup k aktuálním informacím, mohli maximálně prosazovat náš program, případně také zasáhnout při podezření na pochybné aktivity.
</p>
  <p>B) Naše opozice bude konstruktivní. Formou připomínek, předkládáním návrhů, prací ve výborech a komisích, zveřejňováním informací a aktivizací občanské veřejnosti nadále budeme usilovat o prosazování našeho programu. </p>
  <p>C) Demokraticky zvolenou radu budeme respektovat a nebudeme se snažit za každou cenu vyvolat její pád, protože je pro nás důležitá stabilita kraje. </p>
   
        
<p style="line-height: 30%; margin-bottom: 0.4em">&nbsp;</p>
<h1><b>4. Pravidla zastupitelského klubu</b></h1>
  <p>A) Klub zastupitelů Pirátů tvoří všichni zvolení zastupitelé na kandidátce České Pirátské strany. Každý pirátský zastupitel se řídí schváleným kodexem, programem a touto strategií. Klub usiluje o maximální možnou míru vnitřního konsenzu a jednotu navenek, tedy i při hlasování na zastupitelstvu.
</p>
  <p>B) Klub schvaluje rozdělení funkcí a gescí uvnitř klubu podle odborné kompetence, volí a odvolává svého předsedu a případné místopředsedy.</p>
  <p>C) Klub schválí způsob společného plánování priorit, projektového vedení, pravidelného vyhodnocení a zveřejňování dosahovaných výsledků zastupitelů a dalších funkcionářů a požadavky na předjednání návrhů v gesčních týmech. </p>
  <p>D) Nelze-li rozhodnout podle programu či jiných schválených dokumentů, bude klub nebo zástupce ve výboru či komisi konzultovat otázku s odbornými garanty Pirátské strany, krajským předsednictvem, krajským fórem nebo konkrétním místním sdružením, vždy dle místní příslušnosti či gesce. Stejně tak se tyto orgány mohou s konkrétní záležitostí obrátit na klub a ten je povinen s nimi věc projednat. </p>
  <p>E) Klub bude usilovat o co nejužší kontakt mezi klubem a stranou. Klub bude pravidelně informovat členskou základnu a krajské fórum o své činnosti a výsledcích. </p>
  <p>F) Zápisy z jednání klubu o projednávaných tiscích jsou členům a registrovaným příznivcům zpravidla přístupná. </p>
    
</div></div>
