---
layout: blog
category: CLANKY
title: '4. zasedání zastupitelstva 23.4.2019 -změny v Územním plánu'
date: 2019-05-03T01:30:00.032Z
author: Jiří Krkoška
authorId: jiri.krkoska
image: /assets/img/posts/hrebcin.jpg
tags: 'Napajedla zastupitelstvo hrebcin uzemni-plan'
---
Ve středu 24. dubna 2019 proběhlo další zasedání zastupitelstva města Napajedla.  Nejdelší diskuze proběhla u bodu č. 2 a tím byl Návrh na pořízení změny Územního plánu Napajedla (ÚPN) zkráceným postupem. 
Piráti Napajedla navrhli zastupitelstvu, aby o jednotlivých lokalitách v tomto návrhu bylo hlasováno samostatně a ne jako celku. Některé lokality jsme podpořit chtěli, ale koaliční zastupitelé odhlasovali, že se bude o návrhu hlasovat jako celku.

Naši zastupitelé hlasovali proti změně územního plánu, který z lokality Výběhy dělá plochy pro hromadné bydlení a plochu občanského vybavení. Oba zastupitelé obdrželi podklady pro toto rozhodnutí 6 dní před hlasováním. To považujeme za morální pochybení radnice, neboť o tak rozsáhlé změně využití pozemků by měla diskuze s obyvateli města a všemi zastupiteli probíhat několik měsíců. Diskuse nebyla žádná. Místo toho proběhlo rozsáhlé kácení více jak stoletých dubů v lokalitě Výběhy. Nevěříme majitelům hřebčína, že výstavba domů pro nájemní bydlení je jediná cesta k financování chodu hřebčína. Podle nás jde o byznys na kterém se vytvoří obrat v řádech desítek miliónů korun. Vedení radnice se tak otevírá cesta i k přístupu objektům Klubu kultury, které nechávají i přes schválené prostředky na opravu chátrat. Na příštím jednání zastupitelstva v červnu má být projednáván bod o tom zda bude rekonstrukce objektů v areálu zámku nebo se rozjede investice a přestavba měšťanských domů na náměstí 94-95. 

Za zmínku ještě stojí i další návrh na změnu využití pozemků v lokalitě Pahrbek, kde přítomní majitelé 4 domů prohlásili, že domy kupovali od firmy ARCHKES a.s jako rodinné (byli takto prezentovány v reklamách na koupi), ale koupili si ubytovací zařízení na pozemcích zemědělských. Změna ÚPN tak napravuje tenhle „podvod“ na majitele nemovitostí. Členem představenstva firmy je pan Rostislav Kotásek, člen Kontrolního výboru zastupitelstva města Napajedla a ODS.

 












---
