---
layout: post
category: CLANKY
title: 'Nová krajská koalice vyzývá Jiřího Čunka, aby nepodepisoval projekt nové nemocnice'
date: 2020-10-22
author: Jaromír Horký
authorId: jaromir.horky
image: posts/vyzvanemocnice.png
tags: 
- zlinsky-kraj
- hana-ancincova
- nemocnice
important: true
---
V následujících dnech chce podle důvěrných informací aktuální hejtman Jiří Čunek podepsat projekt na výstavbu nové nemocnice, byť si je vědom toho, že nová koalice je proti. Hana Ančincová a celá nová koalice proto důrazně vyzývá Jiřího Čunka, aby své veškeré úsilí a pozornost věnoval řešení koronakrize.

*„Důrazně jménem nové koalice vyzývám současného hejtmana, aby respektoval výsledek voleb a přestal řešit novou nemocnici, neboť občané dali jasně najevo, že si ji nepřejí. Hejtman by se měl především věnovat zajištění dostatečného počtu lůžek a zdravotního personálu pro řešení aktuální krize, a ne zkupovat pozemky a podepisovat projekt, když už je předem jasné, že ho za aktuálních podmínek nová koalice nikdy nepodpoří,”* apeluje budoucí statutární náměstkyně hejtmana Hana Ančincová za Piráty a dodává: *„Pro svůj pomník je ochotný udělat evidentně cokoliv. Zlínský kraj má na víc a zaslouží si v této situaci opravdovou péči, neboť patří mezi nejvíce zasažené regiony. Hejtman však namísto řešení této krize, která zasáhla všechny občany řeší své megalomanské projekty.”*

Nová koalice apeluje, aby hejtman co nejdříve svolal ustavující zastupitelstvo a řešení nové nemocnice nechal na budoucí koalici. Zlínský kraj v čele se stávajícím hejtmanem Čunkem by měl v této době zásadně finančně přispět na snížení dopadů koronavirove krize. Měl by přijít se systémovými kroky, které kraji pomůžou. Například podporou call center a pracujících studentů, finanční podporou práce mediků, protože nutně potřebujeme podpořit a ocenit kmenové zaměstnance nemocnic, kteří jsou vystaveni extrémnímu riziku a zátěži. Úkolem kraje je zvýšit výkon krizového štábu a tím ulevit v operativě vedeni nemocnic, podpořit mediálně nutná opatření. Toto jsou reálné problémy k okamžitému řešení.
