---
layout: post
category: CLANKY
title: 'Plány na novou nemocnici shořely jako papír. Kraj nemá a neměl finance na stavbu nové nemocnice'
date: 2020-12-14
author: Hana Ančincová
authorId: hana.ancincova
image: posts/tw.jpg
tags: 
- zlinsky-kraj
- nemocnice
- hana-ancincova
---

Plány na novou nemocnici shořely jako papír. Během kampaně jinými slibované 4 miliardy na novou nemocnici jsem nenašla ani ve sklepě a ani na střeše jednadvacítky a to jsme s Piráty prohledali opravdu každý šuplík. 4 miliardy na novou nemocnici totiž neexistují, protože jsou již navázané na jiné investice v kraji. My rozhodně nechceme ohrozit rozvoj kraje napříč všemi oblastmi. Kromě toho musí kraj počítat s obrovským propadem příjmů v příštích letech, nejenom v důsledku covidu, ale zejména díky zrušení superhrubé mzdy. Zkrátka a dobře na novou nemocnici nemáme a nebudeme mít. I přesto jsme však požadovali srovnávací posudky a poradenství s odborníky. Co teď ale dál? Budeme se soustředit na postupnou rekonstrukci Baťovky a jako první se musíme urychleně zaměřit na internu. 

Zlínský kraj akutně potřebuje koncepci zdravotnictví a odborná data. I proto jsme zřídili odbornou komisi, ve které jsou lékaři, manažeři, ekonomové a lidé znalí zdravotnictví. Těm položíme několik základních otázek týkajících se případné dostavby a rekonstrukce Baťovy nemocnice a poté vznikne zadání pro projekt.
