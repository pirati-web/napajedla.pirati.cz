---
layout: post
category: CLANKY
title: 'Report ze 17. zastupitelstva města Napajedla: směnná smlouva Pahrbek, poplatek za odpady, rozpočet 2022: proč nesouhlasíme s rozvojem města současné koalice!'
date: 2021-12-02
author: Michal Štěpaník
authorId: michal.stepanik
image: posts/radnice-vanoce.jpg
tags: 
- napajedla 
- zastupitelstvo

important:
---
Tradičně ve středu v 15:00 proběhlo tentokrát už 17. jednání Zastupitelstva města Napajedla, ale bez přenosu v NTV Cable či online na YouTubu. Na programu bylo 18 bodů k jednání. Body 19 a 20 byly zařazeny až při schválení programu. 

Hned první dva body byly spojeny do jedné diskuze, šlo o zprávu z finančního výboru a rozpočet města na rok 2022. Finanční výbor konstatoval, že v letošním roce je opět nedostatečné čerpání investic, některé **akce plánované na letošní rok jsou opět odsouvány na rok 2022.** Příjmy rozpočtu města na rok 2022 jsou plánovány na cca 153 mil.Kč a výdaje na 205 mil. Kč, přičemž rozdíl ve výši 52 mil.Kč bude financován z přebytků z minulých let. Díky takovému způsobu strategie v hospodaření města se ztráta na inflaci a ceně práce a materiálu (za dobu posledních 10 let, kdy městu zbývá na účtu od 100 do 200 milionů korun v rezervě/přebytcích) šplhá do výše cca 25-30 mil. Kč. 

A protože **máme jiný pohled na budování a rozvoj města**, deklarujeme za nás, jakým způsobem by město mělo být spravováno. A proč **nesouhlasíme s rozvojem města**, tak jak nám jej dnešní koalice ANO - 2011, Mladí za Napajedla, KDU-ČSL, ODS předkládá a provádí. To vše je v našem článku z 11. jednání ZM [zde.](https://napajedla.pirati.cz/tiskove-zpravy/shrnuti-11-zastupitelstvo/){:target="_blank"}


V příštím roce by měla být největší investicí revitalizace lokality Jiráskova (10 mil.Kč), obnova lesoparku Kalvárie I. a II. etapa (3,53 mil.Kč a 3,27 mil.Kč), rekonstrukce ulice Dr.Beneše (5 mil.Kč), komunikace K Pahrbku (2 mil.Kč), Nové parkovací místa u kotelny B na Nábřeží (1,8 mil.Kč), auto pro MP (750 tis.Kč). Co se týká oprav tak velká částka padne na **výměnu ocelových lan na lávce Chmelnice** (6,5 mil.Kč) a její opravu (2,2 mil. Kč)

Dalším bodem byla OZV č. 4, o místním poplatku za ukládání komunálního odpadu. Diskuze k vyhlášce proběhla na minulém jednání ZM a tak byla nyní vyhláška schválena (byla odeslána ke kontrole na Ministerstvo vnitra, zda není v rozporu se zákony). **Sazba** tedy poroste a **v roce 2022 bude činit 0,55 Kč za 1L odpadu.** Hlasovali jsme pro.

V majetkových věcech jsme hlasovali dle doporučení rady města, kromě bodu č. 10 - prodej pozemků v lokalitě Radovany, kde majitelky sousedního RD požádaly o odkup 810m2 pozemků ve vlastnictví města které jejich rodiny dlouhodobě desítky let užívají jako zahradu s bazénem. Znaleckým oceněním byla cena stanovena na 800 Kč/m2 s kterou majitelky souhlasily. Na jednání Rady města byla cena navýšena na 1.000Kč/m2 a byl vyhlášen záměr prodeje obálkovou metodou. Nejnižší cena pro podání byla 1000 Kč a nabídka majitelek sousedního RD ve výši 800 Kč tak byla vyřazena. Zastupitelstvo města prodalo pozemky nejvyšší nabídce v obálkové metodě. **Hlasovali jsme proti prodeji a usilovali za prodej majitelkám i za nižší cenu. Rozdíl by tak činil 243 tis.Kč** 

A v bodu 11 jsme hlasovali **proti nákupu pozemků do vlastnictví města**, kde pořizovací cena byla příliš vysoká. Město potřebuje pozemky pro plánované Komplexní pozemkové reformy, dle nás mělo nakupovat pozemky již v minulosti, ale to nedělalo. Kupuje tak nyní ornou půdu a trvalý travnatý porost za vysokou cenu (4.102m2 za 90Kč/m2, celkem za 369 tis. Kč) a tím i zvyšuje cenu v místě obvyklou o desítky korun, což zvyšuje cenu o 200-250%. Rozdíl za nákup při ceně obvyklé je tak 246 tis.Kč. Díky tomu by mohli být dražší odhady a tím třeba i výkupy pozemků které chystá ŘSD pro stavbu další části dálnice D55. Jde vidět že město, tak může při prodeji a nákupu postupovat dle svého rozhodnutí, aniž by porušovalo zákony ČR. 

Důležitým bodem bylo schválení Směnné smlouvy s firmou Pahrbek s.r.o v bodu 16 kde byla i námi podpořena směna pozemků v areálu rekreačního střediska. Dojde tak možnosti výstavby silničního  propojení mimo recepci areálu směrem ke kruhové restauraci. Do majetku města bude předvedena i komunikace ke kruhové restauraci a dojde tak i majetkovému napojení na cyklostezku do Spytihněvi.

Zastupitelstvo bylo seznámeno v bodu 17 s “optimalizací” - rozuměj **zbourání velké části budovy železniční stanice Napajedla**, kterou chystá Správa železnic, pokud se jí nepodaří objekt pronajmout či odprodat. Zůstane jen nástupiště a schodiště k podchodu. Podpořili jsme individuální dotaci pro akordeonistu Martina Kota ve výši 100 tis.kč na nákup nástroje.

Body 19 a 20 zařazené až při začátku jednání souvisely se snížením neinvestičního příspěvku města na letošní rok pro Pečovatelskou službu Napajedla a s přidělením prostředků pro NBTH s.r.o spojených s novým provozem kluziště na Pahrbku. Hlasovali jsme pro.

Pirátští zastupitelé Tomáš Čabla a Michal Štěpaník



Náš YouTube kanál naleznete [zde](https://www.youtube.com/channel/UCgoN2Mo3r-xe0iO6N5HRWHA){:target="_blank"}

Náš FB profil je [zde](https://www.facebook.com/piratinapa){:target="_blank"}

