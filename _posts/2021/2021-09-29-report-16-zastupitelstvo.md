---
layout: post
category: CLANKY
title: '16.té jednání zastupitelstva města, dotace pro památky, koupě pozemku na Chmelnici a záměr nákupu zastřešené ledové plochy'
date: 2021-09-29
author: Michal Štěpaník
authorId: michal.stepanik
image: posts/ledova_plocha.jpg
tags: 
- napajedla 
- zastupitelstvo
- sokolovna
- kluziště
- odpady

important:
---
Tradičně ve středu v 15:00 proběhlo tentokrát už 16. jednání zastupitelstva města Napajedla. Na programu bylo 20 bodů k jednání. Jednání jsem se zúčastnil z Pirátů jen já, Tomáš Čabla byl omluven.

V prvních čtyřech bodech jsem stejně jako ostatní zastupitelé podpořil **majetkové převody**. U bodu 10 jsem se hlasování zdržel, jednalo se o koupi pozemku v lokalitě Chmelnice pro plánovanou revitalizaci území, navržená kupní cena cca 145 tis.kč je podle mne vysoká (100 Kč/m2). Nákup pozemku do majetku města byl schválen. 

Seznámili jsme se zápisem z Finančního výboru a s **přehledem čerpání financí v investičních záměrech a opravách v letošním roce**, který předložil odbor Investic. Znovu, kvůli změně dotačního titulu, bylo hlasováno a všemi přítomnými zastupiteli podpořeno **financování přístavby Sokolovny**, o kterém jsme psali v reportu z dubna letošního roku. Podpořil jsem i přerozdělení dotace z Ministerstva kultury pro městskou památkovou zónu, pro Římsko-katolickou farnost (120 tis.Kč) a Zámek s.r.o. (60 tis.Kč) na restaurování.

Delší diskuze proběhla u bodu týkajícího se **výkupu pozemků pro cyklostezku od Pálenice k ČOV**. Pozemky není snadné získat do majetku města a na příštím jednání budeme znovu pokračovat spolu s odborem Správy majetku na postupu.

Podpořil jsem vydání Obecně závazné vyhlášky č. 03/2021 o **stanovení obecního systému odpadového hospodářství** vzhledem k účinnosti nového zákona č.541/2020 Sb., o odpadech. Systém plateb zůstane takový jak jsme zvyklí, tj. platba za nádobu s tím, že dojde k navýšení cen (ty jsou stejné již od roku 2011). O jejich výši se bude jednat na listopadovém jednání zastupitelstva města.

V bodu různé jsme byli seznámeni se záměrem Rady města na **koupi mobilní ledové plochy se zastřešením k bruslení v zimních měsících** v celkové hodnotě cca 3.6 mil.Kč. Prodiskutovali jsme umístění i možnosti provozu či financování. Hlasoval jsem pro přijetí usnesení, že zastupitelstvo podporuje záměr na pořízení plochy. Rozhodovat bude Rada města v působnosti valné hromady městské společnosti NBTH. s.r.o. dne 29.9.2021. 


**Přejeme vám hezké dny! A přijďte k volbám 8.a 9.října!!**

 Michal Štěpaník








Náš YouTube kanál naleznete [zde](https://www.youtube.com/channel/UCgoN2Mo3r-xe0iO6N5HRWHA){:target="_blank"}

Náš FB profil je [zde](https://www.facebook.com/piratinapa){:target="_blank"}

