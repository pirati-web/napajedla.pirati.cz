---
layout: post
category: CLANKY
title: 'Piráti Zlínského kraje si zvolili čelní kandidáty pro sněmovní volby'
date: 2021-01-18
author: Jaromír Horký
authorId: jaromir.horky
image: posts/fotocelosnemovna.jpg
tags: 
- zlinsky-kraj
- snemovna
- volby
- frantisek-elfmark
- zdenek-tros
- marek-houser
---

Po úspěšném zvolení lídra pirátské kandidátky do Poslanecké Sněmovny Františka Elfmarka si členové krajského fóra zvolili další kandidáty. Pirátskou dvojkou byl zvolen podnikatel Zdeněk Třos z Rožnova pod Radhoštěm a první trojku uzavřel Marek Houser z Uherského Hradiště.

František Elfmark  je obhajující pirátský poslanec, člen výboru pro životní prostředí, kde se aktivně zabývá především  legislativou v oblasti odpadů a recyklace [obehovehospodarstvi.eu](https://www.obehovehospodarstvi.eu){:target="_blank"}, ale také dbá o ochranu velkých šelem v souvislosti s návratem vlků do české krajiny. Kromě toho se aktivně věnuje velmi ožehavé kauze Bečva - [zazivoubecvu.cz](https://zazivoubecvu.cz){:target="_blank"} a proto je rád, že mu bude krýt záda rožnovák Zdeněk Třos. *„Jsem potěšen, že se kolega zajímá o ochranu zvířat a lesa, a rád jej uvítám v některém z našich odborných týmů, kde se zabýváme nejenom životním prostředím,”* říká František Elfmark

Zdeněk Třos je krajským místopředsedou a spolumajitelem veganského bistra Mooi v Brně, které má i franšízovou pobočku v Praze. Jeho hlavním cílem bude dosáhnout lepší ochrany zvířat, dopadu živočišné výroby na životní prostředí, ale také se chce věnovat oblasti digitalizace nebo problematice Lesů ČR a kůrovce. *„Děkuji za podporu krajského fóra, je to pro mě velká životní výzva a obrovská zodpovědnost. Čeká nás hodně práce a do kampaně půjdu s veškerým svým nasazením,”* shrnul po svém zvolení Zdeněk Třos.

Stejně jako František Elfmark je i třetí pirátský kandidát Marek Houser z Uherského Hradiště. Jsem rád, že oba kandidáti pocházejí z různých koutů kraje. Jsou plní elánu a energie, a proto věřím, že naše společná kampaň bude mít velmi profesionální úroveň,”* dodává poslanec Elfmark.

Marek Houser je předsedou Pirátů v Uherském Hradišti, pracuje v online magazínu Svět Androida. Kromě logické vazby na IT a digitalizaci se zaměřuje především na oblasti kultury a sportu, ve kterých se také aktivně pohybuje. *„Předně chci poděkovat členské základně za důvěru, na kterou chci hned navázat se získáváním ještě větší důvěry i u voličů. Poctivá pirátská politika nese ovoce a letos máme velkou šanci společně změnit chaotické (ne)vedení naší země,”* věří Marek Houser.

Členové krajského fóra si v následujících dnech zvolí zbytek krajské kandidáty, kteří následně obsadí dohodnutá místa podle koaliční smlouvy s hnutím STAN.
