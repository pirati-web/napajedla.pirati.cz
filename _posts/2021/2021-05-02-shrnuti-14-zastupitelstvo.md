---
layout: post
category: CLANKY
title: '14.té jednání zastupitelstva města, rekonstrukce Dr.Beneše, přístavba Sokolovny'
date: 2021-05-02
author: Tomáš Čabla
authorId: tomas.cabla
image: posts/radnice7.jpg
tags: 
- napajedla 
- zastupitelstvo

important: true
---
Tradičně ve středu v 15.00hod proběhlo tentokrát už 14.jednání Zastupitelstva města Napajedla. Na programu bylo 14 bodů k jednání. 


V prvních třech bodech jsme stejně jako ostatní zastupitelé podpořili majetkové věci, odkoupení pozemků pro chystanou rekonstrukci ulice Bartošova a prodeje pozemků  pod činžovními domy v ulici Nábřeží a pozemek v ulici Smetanova. 



Seznámili jsme se zápisem z Finančního výboru. Zastupitel V.Skála byl delegován na valnou hromadu společnosti VaK Zlín, která se bude konat 25.května 2021. Podpořili jsme dotace do sociálních služeb. 


Schváleny byly taky změny v rozpočtu na letošní rok, na straně příjmů jde o dotaci na rekonstrukci domu č.p.737, příjem z prodeje hasičského auta Avia a nakladače UNC a poplatek od Cemex Sand, k.s za odvod z vynětí půdy ze zemědělského půdního fondu. Na výdajové straně jde o částku cca 8,5 mil.Kč na rekonstrukce ulice Dr.Beneše, která proběhne zřejmě již letos. Investorem je Ředitelství silnic Zlínského kraje a město Napajedla bude financovat svoji část rekonstrukce (zatrubnění příkopu, vybudování společné stezky pro pěší a cyklisty, přesun autobusové zastávky a veřejné osvětlení) a částku 256 tis. Kč pro DDM Matýsek na IT rozvody a osvětlení.


**5 mil.Kč, takový bude příspěvek města Napajedla na přístavbu Sokolovny pokud TJ Sokol Napajedla získá zbývajících 70% nákladů (11,3mil.Kč) pro realizaci jako grant od Národní sportovní agentury. Záměr byl podpořen všemi přítomnými zastupiteli. Stavba by měla začít v roce 2022. V přístavbě vznikne posilovna, prostory pro gymnastiku, parkour, všestrannost, nově vybudována bude doskoková jáma a prostory pro pilátes, jógu a zdravotní cvičení včetně šaten a sociálních zařízení.**


 
Posledním bodem byl nákup id. ½ poloviny pozemku od soukromého vlastníka v lokalitě Prusinky vedle silnice Napajedla-Topolná, kterou odbor Správa majetku vyjednal. Cena je poněkud vyšší než obvyklá, ale po diskuzi jsme nakonec koupi podpořili. Město pozemky potřebuje vlastnit k budoucím směnám za jiné a  i vzhledem k chystaným Komplexním pozemkovým úpravám které nás čekají. 


V diskuzi jsme se zeptali na chystané stěhování vedení příspěvkové organizace Pečovatelská služba Napajedla,kdy nám bylo zaručeno že stěhování nebude mít vliv na množství a kvalitu poskytovaných služeb v současném sídle, tedy v DPS Pod Kalvárií.






Náš YouTube kanál naleznete [zde](https://www.youtube.com/channel/UCgoN2Mo3r-xe0iO6N5HRWHA){:target="_blank"}

Náš FB profil je [zde](https://www.facebook.com/piratinapa){:target="_blank"}

