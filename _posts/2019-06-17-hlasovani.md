---
layout: blog
category: CLANKY
title: 'Nestyďte se za své hlasování, vyzývají Piráti'
date: 2019-06-17T01:30:00.032Z
author: mediální odbor
image: /assets/img/posts/zastup.jpg
tags: 'Napajedla zastupitelstvo kino'


 

**Nestyďte se za své hlasování, vyzývají Piráti**

Piráti plní předvolební sliby, chtějí více ztransparentnit rozhodovací procesy města. Kromě zavedení audiovizuálních záznamů ze zastupitelstva dostupných na webu města, chtějí také s předstihem zveřejňovat všechny návrhy na usnesení.
 
V mnoha městech jsou občané již zvyklí kdykoliv se podívat na zasedání jejich místního zastupitelstva ze záznamu. Díky Pirátskému návrhu to bude možné i v Napajedlích.

> „Doposud měli občané možnost sledovat Zastupitelstvo prostřednictvím místní televize nebo online pouze v době konání Zastupitelstva. Pokud však někoho zpětně zajímala jakákoliv fakta, tak ze samotných zápisů toho moc nevyčetl. Díky našemu návrhu se už žádné podstatné informace ze zápisu nevytrousí,“ říká předkladatel návrhu Tomáš Čabla. 

Součástí tohoto návrhu je povinnost, aby se zvukový záznam stal nedílnou součástí zápisu.


Piráti také navrhují, aby kromě programu byly 7 dní před samotným zahájením Zastupitelstva zveřejněny jednotlivé návrhy na usnesení. Každý občan tak bude mít možnost se s nimi dostatečně seznámit. 

> „Jednotlivé změny jednacího řádu vedou k lepší otevřenosti směrem k občanům, je tedy v zájmu všech tento návrh podpořit,“ ukončil zastupitel Tomáš Čabla.

O tom, zda se zastupitelé za své názory stydí nebo si za ním budou veřejně stát se rozhodne již ve středu 19. června.
