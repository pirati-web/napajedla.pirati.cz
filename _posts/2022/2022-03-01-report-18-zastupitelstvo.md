---
layout: post
category: CLANKY
title: 'Report ze 18. zastupitelstva města Napajedla: Územní plán (Zámoraví, Kvítkovice a Nad mezí), odměny starostce a místostarostovi. Piráti jsou proti!'
date: 2022-02-28
author: Michal Štěpaník
authorId: michal.stepanik
image: posts/foto-up-1a1.jpg
tags: 
- napajedla 
- zastupitelstvo
- investice
- uzemni-plan
- odmeny

important: true
---
První letošní a zároveň celkově 18. jednání zastupitelstva města volebního období 2018 - 2022 proběhlo ve středu 23.února v obřadní síni radnice. Na programu byli majetkové věci které jsme podpořili, stejně jako poskytnutí dotace ve výši 150 tis.Kč z Programu regenerace MPZ pro Zámek Napajedla s.r.o na restaurátorské práce na altánu u bazénu.

Důležitým bodem jednání bylo **vydání změny 1A1 Územního plánu** (ÚP) formou opatření veřejné povahy. Tím dojde **v lokalitě Zámoraví ke změně územní rezervy na plochu zastavitelnou průmyslovou výrobou a sklady.** Jde o rozšíření areálu Fatry směrem k Otrokovicím. A zároveň dojde i ke změně **v lokalitě severní průmyslová zóna kde bude plocha krajinné zeleně nahrazena taky plochou pro průmyslovou výstavbu Otrokovic.** Navrhovatelem je společnost Sygnum Immo Otrokovice. V současné době má firma v lokalitě skladovací halu pneumatik. Na jednání chyběl předkladatel ing. Čabla ze Stavebního úřadu jako pořizovatel změny, zastoupila jej pověřená zastupitelka pro procesy změn ÚP, starostka ing. Brabcová. V diskuzi postupně hovořili zástupci navrhovatelů (Fatra i Sygnum), ing.arch.Dubina, zpracovatel hlukové studie a **obyvatelka Zámoraví, která přednesla nesouhlas cca 80 obyvatel této části města se záměrem společnosti Fatra. Argumenty ředitele společnosti Fatra, že je nutno konkurovat Asii, či vyjádření ing. Fojtů (NF-ANO), že je nutno sledovat historii, kdy lokalita byla přislíbena spol.Fatra považujeme za irelevantní.**

 Vyslovili jsme v diskuzi **nesouhlas a úmysl hlasovat proti rozšíření průmyslu v Zámoraví, myslíme si že plochy průmyslu ve městě jsou dostatečné a je na nich možné realizovat podnikatelské záměry. Ztotožňujeme se názorem obyvatel Zámoraví a dlouhodobě navrhujeme, že o změně ÚP by měli rozhodovat občané v referendu. Je nepochopitelné proč přetrvává dojem, že o tak důležitých rozhodnutích, mají rozhodovat jen zastupitelé, jako kdyby občan neměl mít svůj názor pro rozvoj města. Změna však byla schválena.**
 
Druhý bodem spojeným s Územním plánem byl návrh majitele pozemku v lokalitě Nad Mezí, na změnu z plochy zemědělské na plochu individuálního bydlení. Jde o místo těsně na hranici katastru Pohořelic. Návrh byl odmítnut s tím, že bude znovu předložen po vypořádání se návrhem č.4 (polní cesta a biokoridor), který je již předmětem změny 1A, která se zpracovává.

Dále jsme byli seznámeni se zápisy z kontrolního i finančního výboru a s předběžným výsledkem plnění rozpočtu za rok 2021. Rozpočet skončil s přebytkem 42.6 mil.Kč oproti předpokládanému deficitu -16,9 mil.Kč  (díky vyšším příjmům 20,4 mil.Kč a nečerpaným výdajům 11,8 mil.Kč a úsporou běžných výdajů 27,3 mil.Kč). K 31.12.2021 tak činil celkový zůstatek 222,8 mil.Kč z čehož bude letos zapojeno do rozpočtu 51,5 mil.Kč, městu tak zbývá **170,3 mil.Kč k volnému použití.**

Poslední dva body byly předloženy zastupitelem koalice p.Ratiborským st. (ODS) a jejich schválením bude vyplacena **mimořádná odměna starostce a místostarostovi města ve výši jednoho platu. Tyto body jsme nepodpořili a hlasovali jsme proti vyplacení. K vyplacení nevidíme důvody které p. Ratiborský na jednání obhajoval**(účast starostky na jednáních při realizaci výstavby D55 či plánované rekonstrukci fatrovského mostu, účast místostarosty na jednáních Místní akční skupiny Chřiby či zastupování města při rozvoji cestovního ruchu  - dle nás jde o pracovní náplň funkce). **Jako špatný vtip zazněla obhajoba vyplacení odměn od radního p. Cívely (KDU-ČSL). Pan radní považuje za velký přínos starostky pro město vysoký zůstatek na účtu města (přebytek 170 mil.Kč). To však spíše svědčí o neinvestování a špatném hospodaření v době vysoké inflace a zdražování stavebních materiálů a práce v době několika posledních let a ztráta se tak může vyšplhat k desítkám milionů korun. Napajedla jsou jediným městem v regionu kde se odměny dlouhodobě vyplácejí.**


Pirátští zastupitelé Tomáš Čabla a Michal Štěpaník



Náš YouTube kanál naleznete [zde](https://www.youtube.com/channel/UCgoN2Mo3r-xe0iO6N5HRWHA){:target="_blank"}

Náš FB profil je [zde](https://www.facebook.com/piratinapa){:target="_blank"}

