---
layout: blog
category: CLANKY
title: 'Piráti Napajedla sledovali průběh Valné Hromady VaK Zlín.'
date: 2020-05-28
author: Mediální odbor
authorId: 
image: /assets/img/posts/vak.jpg  
tags: 'napajedla zastupitelstvo VAK'
---
12.5.2020 proběhla Valná hromada společnosti Vodovody a Kanalizace Zlín a.s.

Na začátku jednání, při volbě lidí do představenstva (PŘ) a dozorčí rady (DR), nominovaní odmítli odpovídat akcionářům na otázky. Přišlo i na soudní líčení mezi panem Březíkem a jedním z akcionářů, za výrok jenž uvedl na jeho osobu, cituji: „ pan Březík je lhář, největší lhář, podvodník a manipulátor“. Soud pan Březík prohrál. Jednalo se o vyvrácení lží a manipulací, které pan Březík přednesl na jednání zastupitelstva města Zlína.  

Dále jsme vyslechli pana Březíka, hovořil o [výroční zprávě](https://www.vakzlin.cz/spolecnost/valne-hromady){:target="_blank"}. 

Sdělil nám své  plány pro obnovu kanalizací, ekologie čistíren odpadních vod a vytvoření bezpečnostního systému proti internetovým hackerům, jenž každý týden  napadají jednu společnost VaK v ČR a je třeba řešit tento problém. Je vytvořen exit společnosti a v představenstvu je to téma, které leží na stole, řeší se mediace mezi Otrokovicemi, Fryštákem, VaK Zlín a Moravskou vodárenskou a.s., bohužel bez detailů pro veřejnost. Je možné, že smlouva skončí dříve než v roce 2034. Pro PŘ je zásadní, zajistit dostatek vody. A je to priorita. Vzpomněl výročí 95 let od prvního vodovodu ve Zlíně za fungování Tomáše Bati a je si jistý prací představenstva a jeho postupem za společným zájmem zhodnocovat akcie VaK Zlín.

Předseda dozorčí rady sdělil, že rada je šestičlenná, celkem zasedali 8x ročně  ke kontrolní činnosti a vždy dva členové se zúčastnili i schůzí představenstva VaK Zlín. DR nezjistila žádné nedostatky!

Co ovšem bylo zajímavé nejen pro Napajedla, tak zástupce Jižní vodárenské a.s., prohlásil:
 - že zastupuje obec Hvozdnou. 
 - že dalších 12 obcí nevykonává své akcionářské práva.
 - že je domluvený se Statutárním městem Zlín (SMZ), které od Jižní vodárenské a.s. tyto práva odkoupí.


**Je nutné podotknout, že malým obcím zbyli dvě akcie když o zbytek akcií je nedovoleným způsobem obcházející zákon  v roce 2001-2002 připravili SMZ, Jižní vodárenská a.s. a Česká spořitelna a.s. a ovládli naši vodárenskou společnost VaK Zlín.** Piráti Napajedla se nediví obcím, že jednání Valné hromady berou jako ztrátu času.

Jeden z akcionářů vytkl předsedovi představenstva p. Březíkovi, že manipuluje s procenty akcionářů, kteří podporují kroky vedení VaK Zlín, a.s. Záměrně se zaměňuje pojem % akcionářů a % z hlasů přítomných na Valné hromadě! Tedy, pokud pan Březík ve výroční zprávě uvádí, že na Valné hromadě bylo přítomno 83,56% akcionářů a pro přijetí bodů jednání hlasovalo 86,82 % akcionářů, je to „lež jako věž“ a čísla by měla znít takto:

Společnost Vak Zlín, a.s. má základní kapitál 1 030 018 000,-Kč, což odpovídá 1 030 018ks akcií. Dominantními vlastníky společnosti je 56 měst a obcí s 92,31% podílem na základním kapitálu, což odpovídá 953 769ks akcií.
 
Pokud tedy před hlasováním byli na VH přítomni akcionáři s 83,56% podílem na základním kapitálu společnosti, znamená to, že když je pro usnesení 86,82% hlasů přítomných na Valné hromadě, jedná se ve skutečnosti o akcionáře s asi **72,5% podílem na základním kapitálu celé společnosti.**

Vzhledem k tomu, že jen město **Zlín vlastní akcie se 46,25% podílem** na základním kapitálu společnosti a dlouhodobě hlasuje ve shodě s městy Valašské Klobouky 6,85%, Slavičín 6,67%, Luhačovice 5,43% a Brumov-Bylnice 2,22% **(dohromady 67,42% základního kapitálu)** je na světě koalice, která je zodpovědná za udržování protiprávního stavu ve VaK Zlín, a.s. V tomto popsaném případě disponuje **hlasovací sílou cca 80,68% z hlasů přítomných na valné hromadě.** 

**Těchto 5 akcionářů tvoří ani ne 10% z celkového počtu 56 akcionářů – samospráv obcí a de facto ovládá celou společnost. Dle obyvatel v působnosti VaK Zlín, a.s. se jedná asi o ½ z celkového počtu 170 tisíc odběratelů.**

Největší akcionář město Zlín a pan Březík by se měli podívat a upravit výroční zprávu, ať mají odběratelé přehled kdo s kým a jak hlasuje.

Zazněla otázka na PŘ a DR jestli nájemné 140 mil. kč je dostatečné pro obnovou majetku a zda-li byl majetek opravdu obnoven z 1/3 jak tvrdí představenstvo VaK Zlín, když v průběhu let 2016-2019 byla do obnovy investována 1 miliarda Kč.

**Představenstvo totiž počítá opravy z majetku 4 miliard Kč, ale akcionáři podle nového přepočtu, které vydalo ministerstvo zemědělství, na částku 14 miliard Kč. Obnova by se měla pohybovat okolo 1,3-2 % majetku což činí cca 182-280mil. ročně. A mělo být investováno kolem 4 miliard, místo 1 miliardy.**

Ztráty pitné vody v potrubí na infrastruktuře je 18.1% ve VaK Zlín a je to nadprůměr v rámci celé ČR, který činí za  rok 2018 15,8 %. VaK Vsetín za rok 2018 ma ztráty 5,3% - rok 2019 2 % . Pan Březík odpověděl, že to lze těžko vyčíslit a že je to i díky kopcům kde se na únik vody přijde později, než ve městech.

Další z akcionářů doporučil představenstvu nebrat si úvěry a nezatěžovat podnik. Na otázku, že představenstvo nevyplácí dividendy akcionářům, kvůli Covid-19 a investicím je klišé, protože dividendy se nevyplatily více jak 10 let. 70% podniků VaK v ČR, vyplácí dividendy, ale tady se to rozděluje mezi PŘ a DR (8,5 mil. kč/rok pro 15 lidí) a ostatní nemají nic. Pokud by obce, které tvoří z 95% VaK dostali dividendy, mohli by je lépe využít **(Veolie si za dobu provozování vyplatila 900 milionů Kč).**

Konečné slovo pana Březíka bylo, že děkuje za podporu a spolupráci, hlavně za trpělivost, sice není velký vodař, ale **voda je velké téma, sucho, kvalita.** Máme před sebou velké rozhodnutí, projekty a akce na obcích a že představenstvo je si jisté, že spravuje VaK Zlín s péčí řádného hospodáře.

Piráti Napajedla jsou znepokojeni, že se na VH Vak Zlín a.s. nehovořilo o tom, že Vrchní soud v Olomouci, rozhodl 22.11.2016 pravomocně, cituji “Valná Hromada konaná 30.4.2004 v bodě 4, kde se schválila **smlouva o prodeji** „provozní divize VaKu Zlín“ **je neplatná”** a dále “potvrzuje **neplatnost dalšího usnesení** přijaté taktéž pod bodem 4 pořadu jednání, kterým tato VH VaK Zlín pověřila představenstvo uzavřít **smlouvu o prodeji** se společností Zlínská vodárenská a.s.(Veolia)”. **Pan Březík věří i se svými právníky, že na neprodaném podniku, mohou platit smlouvy o provozování.** Je to odvážné tvrzení, ale pokud korupce a šmelinářství trvá i mezi zastupiteli v kraji, může se i tato kuriozita v naší republice objevit, a to i za tiché podpory Státního zastupitelství a Policie ČR. Pan Březík s PŘ a DR VaK Zlín, to korunoval ještě tím, že se svými právníky a z dlouholetým partnerem městem Zlín, podal žalobu k Vrchnímu soudu Olomouci, kde se domáhá citujeme s petitu žaloby, že **„existuje platný právní vztah“** a **„ VaK Zlín není oprávněn provozovat vodárenskou infrastrukturu“.**  

Nebylo taktéž zmíněno, že když se hledají investiční zdroje, tak Moravská vodárenská a.s. (Veolia) koupila majetek VaK Zlín za **80 milionů Kč**, ale na vodném a stočném si vyinkasovala **900 milionů Kč.** 

Proč Napajedelská  koalice složená s ANO, ODS, KDU-ČSL a uskupení Mladí pro Napajedla podporuje dlouhodobě takové jednání ve VaK Zlín  je otázka pro občany. A to se směšnými 14 akciemi, z kterými posílá delegáta na VH VaK Zlín odsouhlasit vše, co pan Březík s představenstvem navrhli a do dnešních dní vykonali.

 Uvěřit panu Březíkovi, že jedná s péčí řádného hospodáře je opravdu těžko uvěřitelné a věřit tomuto tvrzení mohou jen zkorumpovaní, lhostejní politici a ignoranti.

Závěrem připomeňme, že za pokoutnou privatizací VaK Zlín a.s. a **obcházením zákona stojí** tři subjekty **Statutární město Zlín, Česká spořitelna a.s. a Jižní vodárenská a.s. (Veolia).** Není se tedy čemu divit, že město Zlín, nadále podporuje ve VaK Zlín takové vedení, které má stále pracovat pro nadnárodní korporaci a s občanů dělat dojnou krávu. Pokud by to ovšem bylo s péčí řádného hospodáře a stávající představitelé města Zlín opravdu chtěli zajistit spravedlnost, tak **už v letech 2017-2019 podali žalobu na “vydání podniku”** a žalobu na **“nezákonném obohacování se”** na neprodaném majetku a dožadovali by se soudně **“potrestat viníky”. A přidat se na stranu měst Otrokovic a Fryštáku, Ing. Radka Novotného [pravdaovode.cz](https://www.pravdaovode.cz){:target="_blank"} kteří soudní spor o prodej majetku VaK Zlín, vyhráli!**

Nic takového se nestalo a nemorální, lhostejní a mocichtiví lidé nám občanům slouží dál.




---

