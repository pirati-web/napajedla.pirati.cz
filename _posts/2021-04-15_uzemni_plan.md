---
layout: blog
category: CLANKY
title: 'Vizualizace rozšíření přístaviště a studie lokalit pro bydlení v Napajedlích.'
date: 2021-04-15
author: Michal Štěpaník
authorId: michal.stepanik
image: /assets/img/posts/kolaz1.jpg  
tags: 'napajedla  výběhy hřebčín uzemní-plán'
---
Územní plán (ÚP) je z hlediska města nejdůležitějším nástrojem územního plánování a je pro trvale udržitelný rozvoj města nepostradatelný. Bez něj nelze naplňovat představy o rozvoji města. Územní plán tak mapuje území města a vymezuje v něm plochy skutečného stavu území (souhrnně nazývané tzv. stabilizované plochy) a zastavitelné plochy, kterými je právě určen rozvoj města. Současně pak pro všechny tyto plochy stanovuje funkční využití – tedy jakou činnost lze v jaké ploše provozovat. Zde je nutné poznamenat, že vlastnické vztahy k pozemkům v daném území nejsou pro vymezování ploch v územním plánu rozhodující ani limitující.

Pouhých šest měsíců po komunálních volbách, v dubnu 2019 se na zastupitelstvu poprvé objevil návrh na změnu územního plánu (ÚP) v lokalitě historického hřebčína (Výběhy), tedy přímo v jeho areálu mezi zámeckým parkem na severní straně a na jižní straně obytnou zónou Malina I., který usiluje o změnu využití této lokality.

Překvapením bylo, že firma Sygnum s.r.o. podala návrh na změnu ÚP v této lokalitě na hromadné bydlení, a ještě větší překvapení bylo, že zastupitelstvo, tento návrh na pořízení změny v ÚP podpořilo a tím zahájilo první krok k realizaci možné změny, místo toho, aby napřed vedlo veřejnou debatu s občany. 

Jak víme, zvedla se vlna občanské angažovanosti a vytvořila se petice (podpis připojilo 1469 petentů nejen z Napajedel, ale také 2462 z řad občanů ČR). Ta deklarovala, že petenti nesouhlasí se zástavbou, která v této historické části města ukončí jak chov koní, tak se zhorší kvalita životního prostředí v průmyslovém městě, jakým Napajedla jsou. Lokalita Výběhy není jen zemědělská půda, jak je označeno v Územním plánu, ale především živý organismus, který působí pro město Napajedla blahodárně a zmenšuje dopady znečištění. O ploše hřebčína s přilehlým historickým parkem můžeme hovořit jako o plicích našeho města zachytávajících prach, hluk, vlhkost. Zkrátka “čistička vzduchu”. 

Zastupitelstvo města, na svém jednání 26.2.2020 o vydání Opatření obecné povahy změny č.1A ÚP Napajedla, bylo informováno, že 4 návrhy (lokalita Horní díly, lokalita Zámoraví – nahrazení železničních přejezdů, lokalita Severní průmyslová zóna a lokalita Výběhy) budou řešeny v návrzích na pořízení změny označeném 1B. Při projednávání jsme i my namítali, že tyto lokality nelze projednávat a o nich rozhodovat společně. Po připomínkách zastupitelů na rozdělení návrhu č. 1B paní starostka sdělila, ”že se na tom bude pracovat, aby to byl samostatný bod”.

V prosinci 2020 Rada města schválila smlouvu o dílo na zhotovení projektové dokumentace na akci “Územní plán Napajedla – změna č.1B”. Na stavebním úřadě, jsme se dozvěděli, že zatím k rozdělení nedošlo a že architektonická kancelář vypracovává změnu č. 1B jako celek. 

A zde vidíme kámen úrazu, že návrhy změny č.1B nejdou již rozdělit a hlasovat tak o lokalitě Výběhy zvlášť. To znamená buď všechno nebo nic. 

Jako Piráti Napajedla budeme při budoucím projednávání hlasovat proti schválení návrhu změny č.1B a budeme navrhovat nové zpracování těchto změn a to odděleně, tak jak bylo deklarováno starostkou města na veřejném jednání zastupitelstva. A budeme prosazovat místní Referendum, aby o tak závažném zásahu do Územního plánu o plánované výstavbě cca319 bytů rozhodli občané a nikoliv 21 exotů zvolených do zastupitelstva.

Na druhou stranu, máme nyní v územním plánu několik lokalit, které nejsou zastaveny a jsou určeny pro výstavbu. Celková navrhovaná výměra zastavitelných ploch je v Územním plánu Napajedla cca 20,5 ha. V územně analytických podkladech pro ORP Otrokovice je potřeba zastavitelných ploch stanovena pro Napajedla na cca 6,33 ha, v Napajedlích jsou tedy tyto plochy naddimenzovány. Pokud chceme další místa na možný rozvoj města, tak jsme několikrát hovořili o lokalitě Jižní spojka (plánované spojení silnice Napajedla-Topolná na silnici I/55 přes Moravu kolem Pahrbku), kde bylo jak místo pro hromadnou rekreaci (sportoviště), tak by zde byla rezerva pro bydlení (za ulicemi Příční a K Pahrbku) 

A každý občan by si měl položit otázku, jestli při budoucím rozvoji města chce další sídliště či rodinné domy.













Ve středu 10.6.2020 jsme se zůčastnili rozšířeného zasedání rady města o zastupitele. Nejprve jsme vyslechli analytickou část strategického plánu. V další části (text vychází ze zápisu jednání rady a zastupitelů) jsme seznámili s plochami stanovenými v platném Územního plánu Napajedla jako plochy pro bydlení. V současném územním plánu jsou k bydlení určeny lokality:
- Výhledy,
- U hřbitova (ul. Za Humny) – na tuto lokalitu by měl být zpracován regulační plán, ale plánuje se zmírnit tento požadavek jen na zpracování územní studie,
- Stará hora – zde se musí zpracovat územní studie,
- ulice K Pahrbku
- území severně od Fatry – je zde prostor pro polyfunkční domy, doplněné o služby a malé výrobní aktivity,
- lokalita u komunikace za přejezdem směrem na Žlutavu, kde už nějaké domy postavené jsou. 


**Celková výměra zastavitelných ploch je v Územním plánu Napajedla cca 20,5 ha. V územně
analytických podkladech pro ORP Otrokovice je potřeba zastavitelných ploch stanovena
pro Napajedla na cca 6,33 ha, v Napajedlích jsou tedy tyto plochy naddimenzovány.** Trendem
je zahušťovat zastavěné území nebo se provádí přestavby (v tom případě dochází ke změně
funkce využití území). Město se ve výhledu bude zabývat vymístěním hřiště (z ul. Sadová) –
je to cenný pozemek ve středu města, který je možno využít pro bydlení

**Architekti nám odprezentovali studie zpracované pro lokality HUSOVA a MALINA I.**

U lokality **HUSOVA** je snaha o vytvoření příjemného veřejného prostoru, kde
bude vhodné zakomponovat i hospodaření s dešťovou vodou (u obou studií). V rámci veřejného prostoru mohou být vybudovány např. vyvýšené záhony, altány, hrací plochy
pro děti a plochy pro piknik mezi zahrádkami, workoutové hřiště. Zajímavé bylo řešení parkovacích ploch, zeleně, pěšího napojení a komunikací v lokalitě Husova.
Parkovací plochy u domů lze řešit proti hluku výsadbou zeleně (připomínka občanů bytového domu 1102 a 1103 proti stavbě parkoviště). U lokality MALINA I je možnost
zajímavého pobytového prostoru pro odpočinkovou i aktivní část. V této lokalitě je největší požadavek na zahuštění parkování. Proto je zde navrženo hodně parkovacích ploch.
Pro parkovací stání by se dala využít i plocha stávajícího hřiště. Na prezentaci je znázorněno maximum připravovaných parkovacích míst, není ještě rozhodnuto, která se budou budovat. Pro parkování mezi bytovými domy by se musela rozšířit stávající přístupová komunikace. Parkování by mělo sloužit jen pro obyvatele těchto domů. 

Dozvěděli jsme se i aktuální informace k lokalitám **MALINA III, U HŘBITOVA a CHMELNICE** (více v zápise RM [zde](https://www.napajedla.cz/e_download.php?file=data/uredni_deska/obsah1863_7.pdf&original=RM_%C4%8D._24_dne_10._06._2020.pdf){:target="_blank"} na webu města.


**Rozsáhle zpracované byli dvě studie a to k lokalitám VÝHLEDY II a VÝBĚHY.**

U lokality **VÝHLEDY II** investor sdělil, že podal návrh na změnu Územního plánu. V plánované lokalitě jsou 3 velké pozemkové celky, které vznikly v pozemkových
úpravách. Všechny pozemky mají jednoho majitele, proto realizace nebude tak složitá jako 5/6 na již vybudovaných Výhledech I. Návrh je zrealizovatelný ihned. V současné době je podán návrh na změnu územního plánu. Mělo by zde být 54 parcel – lidé mají zájem o menší parcely, max. do 1000 m2. Lokalita bude mít dopravní napojení z ulice Kvítkovická, polní cestou na horní straně lokality se budou moci odtud lidé dostat k biokoridoru u Výhledů I. Veřejný prostor vznikne zaslepením 2 ulic v navržené lokalitě.

Prezentaci architektonické kanceláře RAW o lokalitě **VÝBĚHY** jsme shlédli jako poslední. Studie byla zpracována ve dvou variantách:

Varianta jedna je zpracována pouze na pozemku firmy SYGNUM, s.r.o. a zahrnuje výstavbu nízkopodlažních bytových domů. Varianta dvě se opírá o návrh změny Územního plánu města
Napajedla a řeší východní část přiléhajících pozemků, a to formou individuálního bydlení v rodinných domech. V prvním případě je dopravní napojení řešeno samostatně ze západní části pozemku, v druhém případě je zde navržena možnost propojení pozemku firmy SYGNUM s pozemky určenými pro zástavbu rodinnými domy. 

**Varianta 1:** šlo by jen o výstavbu bytových domů – maximální počet pro zastavění této plochy je 11 bytových domů. Doprava by byla napojena přes pozemky spol. SYGNUM, s.r.o. do ul. Zámecká. Bylo by zde cca 319 bytů o velikosti 2+KK (jsou možné i jiné velikostní varianty bytů, podle zájmu). Domy by byly třípatrové, s výtahem, se zapuštěnými garážemi pod domy, ve stylu zahradních baťovských domů – s režným obkladem. Je zde navrženo hodně zeleně včetně zelených střech (na zelenéstřechy jsou dotace). Ze strany od Maliny I je naplánovaná mlatová cesta nahoru nad Malinu a Starou horu. Je zde plánována mateřská škola a domov pro seniory (4-6 bytů). Vzhledem k výtahům v bytových domech a bezbariérovému vybavení bytů lze případně pro seniory použít i tyto bytové domy.

**Varianta 2:**  budou využity i pozemky města a soukromých majitelů – jednalo by se o výstavbu bytových domů a rodinných domů. Je zde možnost výstavby 8 bytových domů a místo 3 bytových domů by byla zástavba rodinných domů (pozemky o velikosti cca 400 m2), která částečně zasahuje do lokality Stará hora. Dopravní propojení by bylo možné na více místech.

**Se svolením kanceláře je studie k dispozice [zde](https://drive.google.com/file/d/1w9W9ujXX_Lsqv2KDAGCIX9nWxHxgtrnX/view?usp=sharing){:target="_blank"}**

Posledním návrhem byl náš **pirátský návrh na změny v lokalitě Jižní spojka kde bychom chtěli navrátit rekreační plochy které byli z Uzemního plánu odebrány v minulosti. Fotogalerie s naším návrhem je [zde](https://drive.google.com/drive/folders/1bCWnx5duZrcUqiBmPi3oQDrOs7rQt-Oi?usp=sharing){:target="_blank"}**

Při jednání rady města 27.5.2020 byl projednán bod o rozšíření kapacity **přístaviště v centru města.** Přílohou jednání bylo "Dispozičně – architektonické řešení rozšíření přístavní kapacity ve městě Napajedla“.
**Vizualizaci jsme si vyžádali na Ředitelství vodních cest ČR a s jejich souhlasem si ji můžete prohlédnout [zde](https://drive.google.com/file/d/1FaMzCimaPXxhUbSR7LCppirh8FoeFHuJ/view?usp=sharing){:target="_blank"}** 



Náš YouTube kanál naleznete [zde](https://www.youtube.com/channel/UCgoN2Mo3r-xe0iO6N5HRWHA){:target="_blank"}




---
