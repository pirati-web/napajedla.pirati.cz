---
layout: post
category: CLANKY
title: 'Není pankáč ani hipster, přesto patří k Pirátům. „Měli jsme hodně iluzí,“ říká jejich jediný starosta'
date: 2018-10-04T01:30:00.032Z
author: Michal Štěpaník 
authorId: michal.stepanik
image: posts/kolonada.jpg
tags: 
- Napajedla 
- volby 
- starosta 
- youtube
---

Martin Kalina stojí v čele Mariánských Lázní, kde Piráti v minulých komunálních volbách zvítězili s 21 procenty hlasů. V rozhovoru mluví i o tom, proč nepotřebuje „číslo na Babišův mobil“ a proč se v jeho městě nechytá SPD.

„Pirát je prostě nadšenec, který chce hlavně pracovat pro komunitu a dobro lidí. Člověk, jenž prosazuje otevřenost v politice a zásady transparentnosti a tekuté demokracie,“ říká v úvodu starosta Mariánských Lázní.

Je v pořadí třetím Pirátem na postu starosty města od minulých komunálních voleb v roce 2014. Jeho dva předchůdci se postupně vzdali funkce (jeden se chtěl věnovat jiné činnosti, druhý byl zvolen do Poslanecké sněmovny) a politická konkurence začala Pirátům předhazovat časté střídání na nejvyšším postu ve městě.

Pirátům to nevadí. Naopak, všichni, kdo letos kandidují na předních místech, prý musí počítat s tím, že starostování by na ně také mohlo jednou vyjít.

Martin Kalina všem radí, s čím mají předem počítat: „Mají se sice držet představ a cílů, s kterými jdou do voleb, ale ať jsou připraveni na to, že než se něco podaří prosadit, chce to nějaký čas. Také jsem měl představu, že když budu chtít na radnici něco zařídit, lusknu prstem a druhý den je to hotové.“

Koaliční spolupráce s ostatními stranami i různé schvalovací procesy mu ale dokázaly, že realita je poněkud zdlouhavější.

Martin Kalina v rozhovoru mluví i o tom, jestli to nepřehnal s deklarovanou transparentností a zveřejňováním i svého víkendového programu ve veřejném kalendáři starosty, jak se vypořádal s tím, že premiér Andrej Babiš odmítl Mariánským Lázním poskytnout bezúročnou půjčku 400 milionů korun, a jestli nakonec nejsou největšími soupeři Pirátů sami Piráti, zejména, když už nejednou dokázali veřejně prohlašovat protichůdné názory (naposledy například u návrhu na zdanění církevních restitucí).

Záznam rozhovoru s Martinem Kalinou najdete ve videu umístěném [zde](https://www.seznamzpravy.cz/clanek/neni-pankac-ani-hipster-presto-patri-k-piratum-meli-jsme-hodne-iluzi-rika-jejich-jediny-starosta-56843){:target="_blank"}

- - -
