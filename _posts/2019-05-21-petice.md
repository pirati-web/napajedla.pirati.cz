---
layout: blog
category: CLANKY
title: 'Slavný hřebčín mají nahradit bytovky, Piráti jsou proti.'
date: 2019-05-21T15:30:00.032Z
author: Jaromír Horký
authorId: 
image: /assets/img/posts/petice.jpg
tags: 'Napajedla hřebčín uzemní-plán petice'
---


Hřebčín s více než 130 letou tradicí, který vychovává elitní koně, se může stát minulostí. Soukromý majitel chce osm hektarů pastvin přeměnit na plochy pro hromadné bydlení. Zastupitelé potvrdili návrh na změnu územního plánu, avšak po tomto rozhodnutí se strhla vlna kritiky. Piráti a další chtějí toto rozhodnutí přehodnotit.
 
Rozhodnutí o změně územního plánu z pastviny na plochu pro hromadné bydlení však předcházelo ještě vykácení 46 stromů na témže místě, kde mají vzniknout bytovky. 
> „Z dostupných informací od České inspekce životního prostředí (ČIPŽ) jsou patrná jistá pochybení při kácení a náhradní výsadbě stromů. ČIPŽ proto podalo podnět k přezkumu Krajskému úřadu Zlínského kraje,” komentoval poslanec František Elfmark.

Pirátský poslanec se proto také rozhodl přímo dotazovat ředitele ČIPŽ, jakým způsobem budou celou problematiku řešit. Piráti se domnívají, že investoři neměli nikdy v plánu zdravé stoleté stromy, které pokáceli, nahradit stromy novými. Tento počin pouze umožnil uvolnit místo k předem plánované výstavbě bytových jednotek.
 
Zastupitelé se o celém návrhu na změnu územního plánu dozvěděli pouze 6 dní před konáním zastupitelstva, což považujeme za velmi krátkou dobu na seznámí s problematikou všech projednávaných lokalit. 
> „Chceme znovu otevřít debatu ke změně územního plánu týkající se hřebčína. S tím, že budou mít zastupitelé všechny zjištěné skutečnosti k dispozici,“ dodal Jiří Krkoška.
 
Čtyřpodlažní bytové domy, které mají v lokalitě vzniknout, by se měli podle investorů stát dalším zdrojem příjmů pro dotování hřebčína.
> „Nevěříme, že výstavba domů pro nájemní bydlení je jediná cesta k financování chodu hřebčína. Jsme připraveni apelovat Ministerstvo kultury a další orgány, aby se hřebčín stal národní památkou jako hřebčín v Kladrubech,” ukončil pirátský zastupitel Tomáš Čabla.
 
Piráti souhlasí a podporují [otevřený dopis](https://drive.google.com/file/d/1ka2UVqQ39bJlOMR946_vPG2q4WkS1OO3/view?usp=sharing){:target="_blank"} i [petici](https://drive.google.com/file/d/1lYdoT7Y0Q5bNCmrT1DA72qBlsB4ntNTz/view?usp=sharing){:target="_blank"}. bývalého starosty MVDr. Antonína Černockého. Chtějí hřebčín zachovat v podobě, jak ho známe dnes. 



---
Postup pořízení změny Územního plánu zkráceným postupem je [zde](https://drive.google.com/file/d/1U_XP3olt4RVn3_i-EeiNIkU3DMStZn6R/view?usp=sharing){:target="_blank"}.

Náš YouTube kanál naleznete [zde](https://www.youtube.com/channel/UCgoN2Mo3r-xe0iO6N5HRWHA){:target="_blank"}













---
